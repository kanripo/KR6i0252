#-*- mode: mandoku-view; -*-
#+TITLE: 菩薩訶色欲法經
#+DATE: 2015-08-30 20:14:05.115620
#+PROPERTY: JUAN 1
#+PROPERTY: ID KR6i0252
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
¶¶¶<pb:KR6i0252_TKD_30-0163b>
菩薩呵色欲法經¶¶飛
後秦三藏鳩摩羅什譯
¶女色者世間之枷鎻凡夫變著不能
自拔女¶色者世間之重患凡夫困之
至死不免女¶色者世間之衰禍凡夫
遭之無厄不至行¶者旣得捨之若復
顧念是爲従獄得出還復¶思入従狂
得正而復樂之従病得差復思¶得病
智者怒之知其狂而顚蹶死无日矣
¶凡夫重色甘爲之僕終身馳驟爲之
辛苦雖¶復鈇質寸斬鋒鏑交至甘心
受之不以爲¶患狂人樂狂不是過也
行者若能棄之不顧¶是則破枷脫鎻
惡狂猒病離於衰禍旣安且¶故得出
牢獄永无患難女人之相其言如<md:KR6i0252_T_001-0286b>¶蜜
而其心如毒譬如停淵澄鏡而蛟龍
居之¶金山寶窟而師子處之當知此
害不可近¶室家不和婦人之由毁宗
敗族婦人之罪實¶是陰賊滅人慧明
亦是獵圍尠得出者譬如¶高羅羣鳥
落之不能奮飛又如蜜網衆魚投¶之
刳腸俎肌亦如暗坑无目投之如蛾
<pb:KR6i0252_TKD_30-0163c>
赴¶火是以智者知而遠之不受其害
惡而穢之¶不爲此物之所惑也
¶菩薩呵色欲法經